---
title: مقدمه‌ای بر HTML
description: توضیحی کوتاه راجع به منابع
sidebar:
  # Set a custom label for the link
#   label: Custom sidebar label
  # Set a custom order for the link (lower numbers are displayed higher up)
  order: 1
  # Add a badge to the link
  badge:
    text: New
    variant: tip
---

import { FileTree } from '@astrojs/starlight/components';

# فولدر بندی جلسه

برای اینکه با درس مبانی قاطی نشه توی فولدر مربوط به شماره جلسه یک فولدر به اسم `WS` مخفف Workshop میسازیم سپس داخل آن به ازای هر بخش(مینی پروژه یا تمرین) یک فولدر مجزا میسازیم.
مثلا در زیر مشاهده میکنید که برای شروع کار فولدر `Start` را برای شروع آموزش میسازیم و استفاده میکنیم.
سپس دو کار در کلاس داریم که برای آن فولدر های جداگانه میسازیم.

برای تکلیف نیز مشابه جلسات قبلی یک فولدر `HW` داریم. در این جلسه باز هم برای اینکه تکالیف کارگاه با تکالیف پایتون قاطی نشود زیر آن یک فولدر `WS` میسازیم و سپس در زیر آن بابت هر تکلیف یک فولدر میسازیم.

<FileTree>

- git
  - FC3041 ( or fc_hw_start_StudentName)
    - S01
    - ...
    - **S11**
      - **WS**
        - Start
          - **index.html**
        - blockquote
          - index.html
      - HW
        - **WS**
          - index.html
        - main.py

      - test2.py
      - ...
</FileTree>

---

عبارت **_HTML_** مخفف **_HyperText Markup Language_** یک زبان نشانه‌گذاری است، زبانی که می‌توان به کمک آن اسکلت یک صفحه‌ی وب را پیاده‌سازی کرد. زبان _HTML_ در تاریخ ۱۹۹۱ توسط _برنرز لی_ روی اینترنت قرار گرفت و با ۱۸ عنصر اولیه توصیف شده بود که به آنها _HTML Tag_ می‌گفتند. تاکنون ۵ نسخه‌ی اصلی از این زبان منتشر شده است.

>**زبان نشانه‌گذاری چه تفاوتی با زبان برنامه‌نویسی دارد؟**
زبان برنامه‌نویسی ابزاری قدرتمند است که به وسیله‌ی آن می‌توانیم با کامپیوتر ارتباط برقرار کنیم. زبان‌های برنامه‌نویسی به کمک دستورالعمل‌هایی که برای کامپیوتر قابل فهم هستند با آن‌ها ارتباط برقرار کرده و به طور عمده از ساختارهای کنترلی و شرطی استفاده می‌کنند. برای مثال می‌توانیم به زبان _JavaScript_ به عنوان یک زبان برنامه‌نویسی اشاره کنیم.

>در طرف دیگر زبان‌های نشانه‌گذاری قرار دارند که معروف‌ترین آن‌ها زبان‌هایی مانند _XML_ یا _HTML_ هستند. همان‌طور که از نام آن پیداست، در زبان نشانه‌گذاری خبری از ساختارهای رایج برنامه‌نویسی مثل شرط، حلقه، تکرار و... وجود ندارد و شما داخل کد مربوط به آن زبان از تعدادی نشانه استفاده می‌کنید. این نشانه‌ها می‌توانند مشخص‌کننده‌ی محتواهای مختلف و جداکننده‌ی آن‌ها از هم باشند. مثلاً می‌توان محتواهای متنی مختلفی مشخص کرد و آنها را از سایر محتواها جدا کرد. سپس ابزاری مانند مرورگر از طریق اطلاعاتی که از آن نشانه‌ها و مفهومشان دارد، محتوا را به شکل مناسب نمایش می‌‌‌دهد.

# کاربرد HTML چیست؟

قبل از پاسخ به این سؤال، نگاهی به وب‌سایت‌های مختلف بیندازید. در یک صفحهٔ وب اِلِمان‌های مختلفی قابل مشاهده‌اند مانند متن، دکمه، عکس و… . همه‌ی آن‌ها توسط زبان _HTML_ روی صفحه ایجاد شده‌اند. عبارت _HyperText*، که در تعریف *HTML_ جای گرفته است، اشاره به لینک‌های موجود در وب‌سایت دارد که صفحات مختلف وب را به هم متصل ‌می‌کنند و می‌توان به راحتی از صفحه‌ای با کلیک روی یک لینک به صفحه‌ای دیگر رفت.

![توضیح تصویر](https://quera.org/qbox/view/74xtKL6YDx/google.PNG)

اگر یک ساختمان را در نظر بگیرید اولین کاری که باید برای ساخت آن انجام داد، ساخت اسکلت آن است. وقتی شما قصد دارید یک صفحهٔ وب ایجاد کنید، ابتدا باید اسکلت آن را طراحی و پیاده‌سازی کنید که این کار با زبان _HTML_ امکان‌پذیر است. با _HTML_ می‌توان محتواهای مختلفی را روی صفحه به نمایش گذاشت و درواقع ساختار را مشخص کرد. سپس روی ساختار و اسکلت ایجاد شده می‌توان مواردی مانند استایل و زیبایی اجزای صفحه، تعامل با کاربر، فرستادن اطلاعات به سرور و ... را با زبان‌های دیگری مانند _CSS_ و _JavaScript_ پیاده‌سازی کرد.

زبان _HTML_ یک زبان سمت کاربر است یعنی مربوط به نمایش محتوا برای کاربر و روی مرورگر است. مرورگرها می‌توانند کد _HTML_ نوشته شده را تجزیه و تحلیل کنند و متناسب با آن محتوای مناسب را به کاربر نشان دهند.

# نگاه اولیه به HTML

برای نوشتن کد _HTML_ ابتدا باید یک فایل با پسوند `html` و نام دلخواه مثل `index.html` ایجاد کنیم. اصطلاحاً به فایل های _HTML_، سند (_document_) می‌گویند. در ادامه‌ی این دوره هر جا از عبارت سند _HTML_ استفاده کنیم، منظور همان فایل حاوی کد _HTML_ است.

یک سند ساده‌ی _HTML_ می‌تواند حاوی کدی شبیه زیر باشد:


```html
<!DOCTYPE html>
<html dir="rtl">
  <head>
    <meta charset="UTF-8" />
    <title>Getting Started</title>
  </head>
  <body>
    <h1>سلام!</h1>
  </body>
</html>
```

شما روی سیستم خود می‌توانید یک سند _HTML_ (فایل با پسوند `.html` ) دلخواه ایجاد کنید و آن را با یک ویرایشگر متنی باز کنید و کد بالا را در آن کپی کنید. پس از ذخیره، آن فایل را با یک مرورگر اجرا کنید. همچنین می‌توانید از گزینه‌ی اجرا در مرورگر کنار همین درسنامه که زیر ویرایشگر متنی کوئرا قرار دارد استفاده کنید. چیزی که در هر حالت مشاهده می‌کنید یک صفحه‌ی سفید با یک تیتر بزرگ حاوی عبارت «سلام!» است. همچنین عنوان تب (_tab_) مربوط به این صفحه در مرورگر عبارت _Getting Started_ است.


## معرفی DOCTYPE

در خط اول سند _HTML_ نمونه‌ی بالا چنین کدی را دیدید: `<!DOCTYPE html>`. این خط از کد، نسخه‌ی _HTML_ ای که قرار است استفاده شود را به مرورگر می‌فهماند. مثلاً با نوشتن `<!DOCTYPE html>` مشخص می‌شود که _HTML5_ نسخه‌ی مورد استفاده در آن سند است. امروزه در توسعه‌ی وب کمتر اتفاق میفتد که سراغ نسخه‌ی دیگری رفت و آشنا بودن با همین یک نوع _DOCTYPE_ کافی است.

مطالعه‌ی بیشتر

[](https://www.w3.org/QA/2002/04/valid-dtd-list.html)

# نگاه کلی به اولین کد HTML

پس از خط اول به محتوای اصلی سند _HTML_ می‌رسیم. در کد _HTML_ با تگ‌ها سروکار داریم. برای مثال در کد بالا `html` ، `head` ، `meta` ، `title` ، `body` و `h1` همگی **تگ‌هایی** هستند که استفاده شده‌اند. با تگ‌ها در _HTML_ به صورت مفصل در بخش بعد آشنا خواهید شد. با استفاده از تگ‌های مختلف ساختار صفحه و محتوایی که می‌خواهیم نمایش دهیم را مشخص می‌کنیم. برای مثال تیتر «سلام!» را به این صورت مشخص کرده‌ایم:

```html
<h1>سلام!</h1>
```
## المان  ها  ELEMENTS

زبان HTML از **اِلِمان (element) ها** تشکیل شده‌است. این المان‌ها ساختار صفحه و محتوای آن را مشخص می‌کنند. برای نوشتن این المان‌ها باید از **تگ‌ها** استفاده کنیم. به تصویر زیر دقت کنید:

![المان HTML](https://developer.mozilla.org/en-US/docs/Learn/HTML/Introduction_to_HTML/Getting_started/grumpy-cat-small.png)

مطابق این عکس، برای استفاده از **اکثر** المان‌ها باید از چنین ساختاری استفاده کنیم:

- یک تگ آغازی (_Opening tag_) ، در این مثال : `<p>`
- محتوای تگ، در این مثال : _My cat is very grumpy_
- یک تگ پایانی (_Closing tag_) ، در این مثال : `</p>`

در این مثال از یک المان به نام `p` استفاده کرده‌ایم که در واقع نمایش‌ دهنده‌ی یک پاراگراف در وب‌سایت است. پس هر المان یک نام دارد و اگر فرضاً این نام `p` باشد، تگ آغازی و پایانی مشخص کننده‌ی آن به این صورت خواهد بود:

```html
<p></p>
```


و محتوای آن المان در میان این دو تگ قرار می‌گیرد. خود این محتوا می‌تواند حاوی المان‌های دیگری باشد، مثلا دوباره به کدی که در درسنامه‌ی قبلی دیدید توجه کنید:

```html
<!DOCTYPE html>
<html dir="rtl">
  <head>
    <meta charset="UTF-8" />
    <title>Getting Started</title>
  </head>
  <body>
    <h1>سلام!</h1>
  </body>
</html>
```

المان _head_ در داخل خود المان‌های _meta_ و _title_ ، و المان _body_ در داخل خود المان _h1_ را جای داده است. این دو المان (_head_ و _body_) جزء المان‌های ساختاری هستند که درباره آن‌ها در درسنامهٔ بعد توضیح خواهیم داد. بسیاری دیگر از المان‌ها نیز در محتوای خود می‌توانند المان‌های دیگر را جا دهند.

# المان‌های void

برخی دیگر از المان‌ها که نیاز به بخش محتوا ندارند، به نحوه‌ی دیگری نمایش داده می‌شوند. مثلاً المان `hr` که برای کشیدن یک خط افقی است، به این صورت به کار می‌رود:

```html
<hr>
```

اصطلاحاً به این گونه المان‌ها _void elements_ و به تگ‌ نمایش دهنده‌ی آن‌ها، _self closing tag_ گفته می‌شود زیرا دیگر به تگ پایانی برای نمایش آن المان احتیاج نداریم. ممکن است در کدهای دیگر این تگ‌ها به صورت زیر نیز نوشته شوند:

```html
<hr/>
```


گذاشتن کاراکتر `/` برای این‌ گونه تگ‌ها اجباری نیست اما به دلیل این‌که ممکن است در کدهای دیگر با آن مواجه شوید در اینجا اشاره‌ای به آن کردیم. در ادامه‌ی این فصل با چند المان دیگر از این نوع آشنا خواهید شد.

# ویژگی‌های المان یا Attributes

برای این‌که به المان‌ها خاصیت و ویژگی بیشتری بدهیم می‌توانیم از _attribute_ ها استفاده کنیم. _attribute_ ها به تگ‌های آغازی داده‌ می‌شوند و کاربردهای فراوانی دارند. به تصویر زیر دقت کنید:

![attribute المان](https://developer.mozilla.org/en-US/docs/Learn/HTML/Introduction_to_HTML/Getting_started/grumpy-cat-attribute-small.png)

در این مثال نحوه‌ی استفاده از یک _attribute_ به نام `class` را مشاهده می‌کنید، همچنین می‌بینید که یک _attribute_ از دو بخش تشکیل می‌شود:

- نام آن _attribute_، در این مثال : `class`
- مقدار یا _value_ آن _attribute_، در این مثال : `editor-note`

#### حتما به این موضوع توجه داشته باشید که ویژگی‌ها (_attribute_) فقط به تگ آغازین داده می‌شوند و تگ های پایانی هیچ ویژگی‌ای نمی‌گیرند.


این _attribute_ یا همان ویژگی `class`، به تنهایی تغییری در ظاهر و عملکرد المان ایجاد نمی‌کند و با کاربرد آن در فصل CSS آشنا خواهید شد اما به مثال زیر توجه کنید:

```html
<a>این یک لینک است</a>
```

المان `a` برای ایجاد لینک به صفحات دیگر وب است. اما اگر کد بالا را در مرورگر اجرا کنید صرفاً یک متن بدون استایل و بدون لینک به جای دیگری خواهید دید. دلیل هم مشخص است، چون صفحه‌ی مقصد را مشخص نکرده‌ایم. برای این کار باید از یک _attribute_ این تگ به نام `href` استفاده کنیم:

```html
<a href="https://www.google.coma">این یک لینک به سایت گوگل است.</a>
```


حالا با امتحان کردن کد بالا، مشاهده می‌کنید که المان `a` تغییر می‌کند و استایل متفاوتی می‌گیرد، همچنین با کلیک کردن روی آن به صفحه‌ی دیگری منتقل می‌شوید.

برخی _attribute_ ها میان تعداد زیادی از المان‌ها مشترک هستند و برخی هم مختص به یک یا چند المان خاص هستند. همچنین می‌توان به یک المان صفر، یک یا چند _attribute_ داد و محدودیتی وجود ندارد. در بخش‌های بعد که با المان‌های مختلفی آشنا خواهید شد، به _attribute_ های مهم آن‌ها نیز اشاره می‌شود.

اجرا کردن مثال‌ها

# یک مرور کوتاه

تا کنون یک نگاه کلی به یک فایل _HTML_ داشته‌ایم و با المان‌ها و نقششان در ایجاد صفحات وب آشنا شدیم. همچنین با چهار المان برای نمایش محتوا هم تا حد خوبی آشنایی پیدا کردیم:

- المان `h1` : برای نمایش یک تیتر بزرگ
- المان `p` : برای نمایش یک پاراگراف
- المان `a` : برای نمایش یک لینک به صفحات دیگر
- المان `hr` : برای نمایش خط افقی ( تگ آن از نوع _self closing_ بود و نیازی به تگ پایانی نداشت.)

مطمئن شوید که این مباحث را خوب درک کرده باشید و سپس فصل را ادامه دهید. همچنین می‌توانید سؤالات خود را در بخش گفت‌وگو یا سؤال خصوصی مطرح کنید.

سند _HTML_ به صورت مجموعه‌ای از المان‌ها که برخی فرزند دیگری هستند در می‌آید. به بیان دیگر ساختار _HTML_ شبیه یک درخت نسبت‌های خانوادگی است برخی المان‌ها والدِ (_parent_) المان های فرزند (_child_) هستند. به همین صورت برخی المان‌ها هم برادر یا خواهر (_sibling_) برخی المان دیگر هستند. برای درک بیشتر به مثال زیر دقت کنید:

```html
<!DOCTYPE html>
<html dir="rtl">
  <head>
    <meta charset="UTF-8" />
    <title>HTML Structure</title>
  </head>
  <body>
    <h1>ساختار HTML</h1>
    <p>
      <strong>متن</strong>
      با یک کلمه‌ی بولد.
    </p>
  </body>
</html>
```


در این مثال، المان‌ها `h1` و `p` هر دو فرزندِ المان `body` محسوب می‌شوند و هر دو در یک سطح هستند( _sibling_ یکدیگرند). حالا به المان `strong` دقت کنید (این المان محتوای متنی داخل خود را درشت می‌کند)، این المان فرزند المان `p` به حساب می‌آید و همچنین فرزندِ فرزند المان `body` نیز هست. اصطلاحاً در این‌جا می‌توان گفت که `body` جدِّ (_ancestor_) المان `strong` است. کل این ساختار درختی در این‌جا قابل مشاهده است:

```none
html
├── head
│   ├── meta
│   └── title
└── body
    ├── h1
    └── p
        └── strong
```


حالا وقت آن است سراغ تگ‌هایی برویم که در مثال بالا دیده‌ایم اما هنوز آن‌ها را بررسی نکرده‌ایم.

# المان‌های ساختاری

## المان `html`

این المان تمام المان‌های دیگر را در خود می‌گنجاند و محدوده‌ی کد _HTML_ را مشخص می‌کند. به این المان، _root element_ نیز می‌گویند. بدون استفاده از تگ `html` این امکان وجود دارد که مرورگر به درستی کد را تفسیر نکند و محتوای نمایش داده شده درست نباشد.

یک _attribute_ مهم این المان، `dir` است که در اکثر کد‌های این دوره استفاده می‌شود. هدف این _attribute_ این است که مرورگر بداند محتوا را در چه جهتی نمایش دهد. به صورت پیش فرض محتواها به صورت چپ به راست یا `ltr` نمایش داده می‌شوند اما در وب‌سایت‌هایی که زبانشان فارسی یا زبان‌های مشابه هست نیاز داریم تا این ترتیب راست به چپ شود. پس مقدار `dir` را برابر `rtl` قرار می‌دهیم تا به نتیجه دلخواه برسیم.

## المان `head`

المان `head` که فرزند المان _root_ یا همان `html` است، دربردارنده‌ی تمام تگ‌هایی است که مستقیماً مربوط به نمایش محتوا روی صفحه **نیستند**. داخل این المان، تگ‌هایی قرار می‌گیرند که حاوی اطلاعاتی درباره‌ی صفحه‌ی وب هستند، در این‌جا به بررسی مهم‌ترینِ این تگ‌ها می‌پردازیم:

- تگ `title` : این تگ عنوان صفحه را مشخص می‌کند که در قسمت تب مرورگر نمایش داده می‌شود. همچنین اگر صفحه‌ای را در مرورگر _bookmark_ کنید، از این عنوان برای ذخیره‌ی آن استفاده می‌شود.
    

    

- تگ `meta` : از این تگ برای ایجاد _metadata_ های صفحه‌ی وب استفاده می‌شود. _metadata_ ها اطلاعاتی برای صفحه‌ی وب هستند که مستقیماً محتوای نمایش داده شده روی صفحه نیستند اما داده‌هایی در اختیار مرورگر و حتی سایر سایت‌ها، نرم افزارها و ... درباره‌ی این وب‌سایت قرار می‌دهند. یکی از کاربرد‌های این تگ، تعریف _encoding_ کاراکترهای متنی برای مرورگر است که با دادن _attribute_ ای به نام `charset` به صورت زیر انجام می‌شود:
    
    ```html
    <meta charset="UTF-8" />
    ```


دقت کنید اگر متن فارسی در محتوای _HTML_ خود داشته باشید، تگ `meta` بالا **باید** در `head` کد _HTML_ وجود داشته باشد. در غیر این‌صورت به احتمال بالا متون فارسی به درستی نمایش داده نمی‌شوند.

آشنایی بیشتر با تگ `meta`

- تگ‌های `link` ، `style` و `script` : این تگ‌ها عموماً برای اضافه کردن _CSS_ و _JavaScript_ به صفحه‌ی وب استفاده می‌شوند. در فصول بعدی با برخی از آن‌ها به طور مفصل آشنا خواهید شد.

## المان `body`

این المان شامل محتوایی است که در صفحه‌ی وب مشاهده می‌کنیم مانند متون، لینک‌ها، محتواهای چندرسانه‌ای و ... . همان‌طور که گفته شد، اگر می‌خواهید محتوای **چیزی که در صفحهٔ وب می‌بینید** را تغییر دهید، چیزی به آن اضافه یا از آن کم کنید، باید سراغ تگ‌های داخل المان `body` بروید. با المان‌هایی که داخل `body` قرار می‌گیرند به طور مفصل در درسنامه‌های بعدی آشنا می‌شوید.

# کامنت در HTML

گاهی این نیاز پیش می‌آید که در کد نیاز به گذاشتن توضیحی باشد تا خود توسعه‌دهنده یا همکاران او هنگام مطالعه‌ی کد، آن متن را نیز مطالعه کنند، ولی نیاز است که این متن در صفحه‌ی وب به کاربر نمایش داده نشود. برای این کار از کدی شبیه کد زیر استفاده می‌کنیم:

```html
<!-- در این جا یک کامنت گذاشته ایم -->
```

در این درسنامه می‌خواهیم با برخی از تگ‌های _HTML_ که برای نمایش متون به شکل‌های مختلف به کار می‌روند آشنا شویم. باز هم یادآوری می‌کنیم المان‌هایی که برای نمایش محتوا روی صفحه هستند مانند همین المان‌های نمایش متن، باید داخل تگ `body` قرار بگیرند.

# المان‌های نمایش عنوان یا Heading Elements

این تگ‌ها برای نمایش یک عنوان در صفحه وب سایت بکار می‌روند. در مثال زیر نحوه استفاده از این تگ‌ها را مشاهده می‌کنید:

```html
<h1>This is heading 1.</h1>
<h2>This is heading 2.</h2>
<h3>This is heading 3.</h3>
<h4>This is heading 4.</h4>
<h5>This is heading 5.</h5>
<h6>This is heading 6.</h6>
```

![عنوان‌ها](https://quera.org/qbox/download/zJv4XNxQgQ/headings-in-html.png)

همان‌طور که می‌بینید عنوان‌ها در _HTML_ با استفاده از تگ `h1` تا `h6` براساس اهمیت و اندازه‌ی آن‌ها تعریف می‌شوند. به این ترتیب که تگ `h1` دارای بیش‌ترین اهمیت و بزرگ‌ترین اندازه و تگ `h6` دارای کم‌ترین اهمیت و کوچک‌ترین اندازه است.

اهمیت در اینجا دارای دو مشخصه می‌باشد:

1. برای موتورهای جستجو: موتورهای جستجو از تگ‌های عنوان برای فهم موضوع صفحه وب سایت استفاده می‌کنند و به اصطلاح صفحه وب سایت را براساس این تگ‌ها ایندکس (_Index_) می‌کنند تا بعدا به کاربران آن سایت را معرفی کنند.

منظور از ایندکس کردن چیست؟

بهبود برای موتور‌های جستجو یا _SEO_

2. برای کاربران: کاربران نیز در نگاه اول جذب عنوان‌ها و محتواهای تصویری می‌شوند و درصورتی که از این تگ‌ها به درستی استفاده کنید، می‌توانید کاربران بیشتری را جذب کنید.

این المان‌ها به صورت پیش فرض استایل‌های به‌خصوصی دارند، مثلا نسبت به المان‌های دیگر متنی، بزرگ‌تر هستند. با توجه به این موضوع از این تگ‌ها نباید برای استایل دادن به متن استفاده کرد، بلکه باید از آن‌ها با توجه به کاربردشان، که مشخص کردن عنوان‌های اصلی وب سایت است، بهره برد. این استایل‌های پیش فرض قابل تغییر هستند و با نحوه تغییر استایل المان‌ها در فصل _CSS_ آشنا خواهید شد.

# المان پاراگراف یا Paragraph Element

این المان برای نمایش یک متن در خط جدید استفاده می‌شود، شامل یک پاراگراف می‌شود و همچنین المانی که بعد از آن در سند _HTML_ قرار می‌گیرد از خط بعد نمایش داده می‌شود. به مثال زیر توجه کنید:

```html
<p>این یک پاراگراف می باشد.</p>
<p>این یک پاراگراف دیگر می باشد.</p>
```


نکته مهمی که باید در مورد این تگ بدانید این است که مرورگر، فضاهای خالی و خط‌های جدید اضافی را حذف می‌کند. برای مثال قطعه کد زیر به شکلی که نوشته شده است، در مرورگر نمایش داده **نمی‌شود**:

```html
<p>
    این یک پاراگراف می باشد      یکمی فضای خالی دادیم
    حالا به خط بعد می رویم
    یکم فضا میدیم      یه متنی می نویسیم
</p>
```

به صورت کلی در هر جا برای رفتن به خط بعد می‌توان از تگ `br` (break) استفاده کرد که _self closing_ است:

```html
<p>
    خط اول
    <br>
    خط دوم
    <br>
    خط سوم
</p>
```

# المان span

اگر بخواهیم متن از خط جدید شروع نشود و در همان خط نمایش داده شود، می‌توانیم از تگ `span` استفاده کنیم، مانند مثال زیر:

```html
<p>
    یک متن 
    <span>خیلی</span>
    طولانی در مورد ویژگی‌های دوره
</p>
```



از کاربرد بالا می‌توان بعداً برای استایل دادن متنی که داخل `span` قرار دارد استفاده کرد به گونه‌ای که استایل متن داخل `span` با مابقی پاراگراف متفاوت باشد ولی فرمت پاراگراف به هم نریزد.


در درسنامه‌ی قبل با اصلی‌ترین المان‌های نمایش متن آشنا شدید. به کمک ‌آن‌ها می‌توان عمده‌ی متونی که در صفحات وب‌ هستند را نمایش داد و نیازی به المان‌ دیگری نیست. اما دسته‌ای دیگر از المان‌های نمایش متن نیز وجود دارند که وظیفه‌ی نمایش محتوای متنی خاصی را بر عهده دارند تا به سند _HTML_ ساختار بهتری ببخشند. در این درسنامه به بررسی تعدادی از این المان‌ها و دلیل استفاده از آن‌ها می‌پردازیم.

## المان نمایش زمان و تاریخ

فرض کنید که می‌خواهیم متن `10 February 2024` را نمایش دهیم. تمام حالات زیر معادل یا مشابه این تاریخ هستند:

```html
<p>10 February 2024</p>
<p>10th February 2024</p>
<p>Feb 10 2024</p>
<p>دهم فوریه ۲۰۲۴</p>
```


به این معنا که ممکن است زمان و تاریخ‌هایی که در وب‌سایت نمایش می‌دهیم را به فرمت‌های مختلف مشخص کنیم. حال فرض کنید نرم‌افزاری بخواهد تمام این زمان‌ها را از وب‌سایت استخراج کند و وارد تقویم کند،‌ چگونه می‌تواند از روی این فرمت‌های مختلف زمان دقیق آن‌ها را به دست بیاورد؟

برای این‌ که چنین داده‌ای را برای مرورگر و نرم‌افزارهای دیگر فراهم کنیم، از المانی به نام `time` استفاده می‌کنیم. کاربردی از این المان‌ را می‌توانید در کد زیر مشاهده کنید:

```html
<time datetime="2024-02-10T22:30">10.30pm, 10 February 2024</time>
<p>
  Event will start <time datetime="2024-03-12T15:30">Tomorrow at 3:30pm</time>
</p>
```

خروجی نمایش داده شده همان متنی است که بین تگ‌های باز و بسته این المان قرار می‌دهیم. اما به کمک _attribute_ مهم این المان یعنی `datetime` یک فرمت استاندارد از زمانی که متن به آن اشاره دارد را مشخص می‌کنیم که سایر ابزارها بتوانند به راحتی این زمان را استخراج کنند.

# المان‌های نمایش نقل قول
ممکن است برخی از متن‌هایی که در وب‌سایت نمایش می‌دهیم از منبع دیگری نقل قول شده باشند. چنین متونی را می‌توان در المان‌های زیر نمایش داد.

## المان `blockquote`

برای نمایش یک نقل قول که از **خط جدید** آغاز شود از المان `blockquote` استفاده می‌کنیم. از **_ویژگی_** `cite` می‌توان برای مشخص کردن **منبع دقیق** این نقل قول استفاده کرد. همچنین از **_المان_** `cite` می‌توان برای نمایش **نام منبع** بهره برد.

دقت کنید که ویژگی `cite` نمایش داده نمی‌شود و آدرس منبع را به‌عنوان مقدار می‌پذیرد، درحالی‌که المان `cite` نام منبع را در خود جای می‌دهد و در صفحه نیز نمایش داده می‌شود، ضمناً این المان تنها مختص `blockquote` نیست و می‌توان خارج از این چارچوب هم از آن استفاده کرد.

برای درک بیشتر به مثال زیر توجه کنید:

```html
<p>Here's a quotation:</p>
<blockquote cite="https://www.huxley.net/bnw/four.html">
  <p>
    Words can be like X-rays, if you use them properly—they’ll go through
    anything. You read and you’re pierced.
  </p>
</blockquote>
<p>
  —Aldous Huxley,
  <br />
  <cite>Brave New World</cite>
</p>
```

- متن نقل قول شده را داخل المان `blockquote` قرار می‌دهیم. به صورت پیش‌فرض محتوای داخل این المان از کنار جایی که نمایش داده می‌شود، فاصله می‌گیرد. (تو رفتگی یا _indentation_ ایجاد می‌کند)
- منبع دقیق نقل قول (مثل وب‌سایت مرجع) را داخل _attribute_ المان `blockquote` یعنی `cite` قرار می‌دهیم. این _attribute_ تغییری روی محتوای ظاهری ایجاد نمی‌کند. مزیت آن این است که اگر نرم‌افزاری (مثل یک موتور جستجو) بخواهد تمام منابع وب‌سایت را به دست آورد، می‌تواند به این _attribute_ مراجعه کند.
- نام منبع را می‌توان داخل المان `cite` قرار داد. محتوای این المان در اکثر مرورگرها به صورت موَرَّب یا _italic_ نمایش داده‌می‌شود.

نکتهٔ دیگری که باید دربارهٔ المان `blockquote` بدانید این است که این المان را نمی‌توان درون المان `p` به‌کار برد. درواقع اگر این کار را انجام دهید، پاراگراف به‌محض اینکه به المان `blockquote` برسد، تمام خواهد شد و محتوای `blockquote` و سایر محتواهای بعد از آن، بخشی از المان `p` نخواهند بود.

## المان `q` (short inline quotation)

از این المان برای نمایش نقل قول در **همان خط** به کار می‌رود. متن داخل آن بین علامت نقل قول باز و بسته (`" "`) قرار می‌گیرد و همچنین برای مشخص کردن منبع دقیق نقل قول می‌توان از ویژگی `cite` بهره برد. مانند مثال زیر:

```html
<p>
  According to Mozilla's website,
  <q cite="https://www.mozilla.org/en-US/about/history/details/">
    Firefox 1.0 was released in 2004 and became a big success.
  </q>
</p>
```


# المان نمایش آدرس و اطلاعات تماس

برای نمایش نشانی‌ مکان و اطلاعات تماس **مربوط به آن صفحه یا وب‌سایت**، آن‌ها را داخل المان `address` قرار می‌دهیم. مانند مثال زیر:

```html
<address>
  <p>
    Azadi<br />
    Tehran<br />
    Tehran<br />
    Iran
  </p>

  <p>Tel: 01234 567 890</p>

  <p>Email: me@gmail.com</p>
</address>
```



دقت کنید که برای نمایش هر آدرس یا اطلاعات تماسی از المان `address` استفاده نکنید. این المان برای نمایش اطلاعاتی است که مربوط به وب‌سایت شما هستند.

برای مثال اگر می‌خواهید اطلاعات تماس شرکتی را که وب‌سایت آن را پیاده‌سازی می‌کنید، در قسمت پایین وب‌سایت قرار دهید، این اطلاعات را داخل المان `address` قرار دهید. یا اگر وب‌سایت شخصی خود را دارید می‌توانید اطلاعات تماس خود را داخل المان `address` در قسمت پایین این وب‌سایت بگذارید.

همچنین در برخی مرورگرها محتوای داخل `address` به صورت موَرَّب یا _italic_ نمایش داده‌می‌شود.

نمایش برخی کاراکترهای خاص

[](https://html.spec.whatwg.org/multipage/named-characters.html#named-character-references)

# یک مرور کوتاه

در این درسنامه با تعدادی دیگر از المان‌های _HTML_ آشنا شدیم. این المان‌ها به شرح زیر بود:

- المان `blockquote` : برای نمایش نقل قول به کار رفته و از خط جدید آغاز می‌شود.
    - ویژگی `cite` : منبع دقیق نقل قول را مشخص می‌کند و نمایش ظاهری ندارد.
- المان `q` : برای نمایش نقل قول در همان خط به کار می‌رود.
    - ویژگی `cite` : منبع دقیق نقل قول را مشخص می‌کند و نمایش ظاهری ندارد.
- المان `cite` : نام منبع را در همان خط نمایش می‌دهد.
- المان `address` : برای نمایش نشانی مکان و اطلاعات تماس مربوط به صفحه یا وب‌سایت به کار می‌رود.
- المان `time` : برای نمایش زمان و تاریخ به کار می‌رود.
    - ویژگی `datetime` : برای مشخص کردن زمان و تاریخ با فرمت استاندارد به کار می‌رود و نمایشی در صفحه ندارد.
# المان‌های استایل‌دهی به متن

## درشت یا bold کردن متن

### المان `b`

از این تگ برای نمایش متن با استایل _bold_ استفاده می‌شود.

```html
<b>یک متن درشت</b>
```

### المان `strong`

از این تگ نیز مانند تگ `b` برای نمایش متنی با استایل _bold_ استفاده می‌شود. تفاوت این تگ با تگ `b` در این است که این تگ دارای معنای تاکیدی می‌باشد و نشان می‌دهد این متن در صفحه وب سایت ما مهم است، در واقع این تگ برای موتورهای جستجو اهمیت دارد.

```html
<strong>یک متن درشت دیگر</strong>
```

## مورب یا italic کردن متن

### المان `i`

این تگ برای نمایش متن با استایل _italic_ بکار می‌رود.

```html
<i>یک متن مورب</i>
```

### المان `em` (Emphasis tag)

از این تگ نیز برای نمایش متن دارای استایل _italic_ استفاده می‌شود. با این تفاوت که همانند تگ `strong` برای موتورهای جستجو اهمیت دارد.

```html
<em>یک متن مورب دیگر</em>
```

هر متنی که میان `-->` و `<!--` قرار بگیرد کامنت محسوب می‌شود و مرورگر آن را نمایش نخواهد داد.

# یک مرور کوتاه

در این درسنامه با ساختار کلی یک سند _HTML_ و همین‌طور المان‌های ساختاری آشنا شدیم. المان‌های ساختاری شامل این موارد بودند:

- المان `head` : حاوی اطلاعاتی دربارهٔ صفحهٔ وب است و چیزی در خود صفحه نمایش داده نمی‌شود.
    - تگ `title` : عنوان صفحه را مشخص می‌کند.
    - تگ `meta`: برای ایجاد `metadata` استفاده می‌شود.
- المان `body` : حاوی تمامی محتواهای موجود در صفحه است.


# جمله نقل‌قول

# پروژه اولیه[](https://quera.org/college/6092/chapter/19716/lesson/252511/?comments_page=1&comments_filter=ALL#%D9%BE%D8%B1%D9%88%DA%98%D9%87-%D8%A7%D9%88%D9%84%DB%8C%D9%87)

پروژه اولیه را از [این لینک](https://quera.org/college/assignments/19716/download_problem_initial_project/252511/) دانلود کنید.

ساختار فایل‌های این پروژه به صورت زیر است.

```none
quote
├── index.html
```

# جزئیات

ظاهر کلی برنامه بدین صورت است:

![خروجی](https://uploadkon.ir/uploads/1ebd25_24output.png)

در این تمرین قرار است شما نقل‌قولی را از آقای وینستون چرچیل در وبسایت خود بنویسید.

مواردی که باید در این تمرین رعایت کنید:

- جمله نقل‌قول خود را با استفاده از تگ `blockquote` بنویسید و درون آن جمله «موفقیت یعنی حرکت از شکستی به شکست دیگر بدون از دست دادن اشتیاق.» را بنویسید.
- برای ذکر منبع از المان `cite` استفاده کنید. نام «- وینستون چرچیل» را هم به عنوان منبع بنویسید.

# ساخت لینک - بخش ۱

یکی از مهم‌ترین قابلیت‌های _HTML_ و به طور کلی وب، ایجاد لینک به صفحات دیگر است. در واقع لینک‌ها آن چیزی هستند که وب را به _وب_، _شبکه‌ای از صفحات به هم متصل_، تبدیل می‌کنند. همچنین به کمک لینک‌ می‌توان کاربر را از قسمتی از صفحه‌ به قسمت دیگری از همان صفحه فرستاد.

# ایجاد لینک (هایپرلینک یا Hyperlink)

در درسنامه‌ی المان‌های _HTML_ به طور گذرا دیدیم که چگونه می‌توان یک لینک به صفحه‌ی دیگر ایجاد کرد. برای این کار باید از المان `a` (که برگرفته از کلمه‌ی _anchor_ است) به صورت زیر استفاده کنیم:

```html
<a href="https://www.google.com">سایت گوگل</a>
```



- محتوایی که کاربر به عنوان لینک مشاهده می‌کند (در اینجا: _سایت کوئرا_) را میان تگ `a` قرار می‌دهیم. در ادامه خواهید دید که این محتوا لزوماً متنی نیست و می‌توان المان‌های مختلف را در میان این تگ قرار داد.
- از ویژگی `href` برای مشخص کردن **مقصد** لینک (در اینجا: _[https://www.google.com](https://www.google.com)_) استفاده می‌کنیم. با کلیک روی محتوای لینک، کاربر به این مقصد منتقل می‌شود. در ادامه با انواع مقادیر این _attribute_ نیز آشنا خواهید شد.
- به صورت پیش‌فرض، مرورگرها لینک‌ها را با استایل خاصی نمایش می‌دهند. متن لینک‌های بازدید نشده‌ به رنگ آبی، بازدید شده به رنگ بنفش و لینک‌های فعال (کلیک شده و رها نشده) به رنگ قرمز نمایش داده می‌شود. همچنین یک خط زیر آن‌ها کشیده می‌شود.

![لینک](https://quera.org/qbox/download/DDIFw2zuxl/html-link-default-styles.png)

# محتوای لینک

در مثال بالا، از یک متن ساده به عنوان محتوای لینک استفاده کردیم. اما می‌توان میان تگ `a` از المان‌های مختلف استفاده کرد. برای مثال در کد زیر یک عنوان را به لینک تبدیل کرده‌ایم:

```html
<a href="https://www.time.ir">
    <h2>عنوان</h2>
</a>
```

همچنین می‌توان سایر المان‌ها مثل عکس، پاراگراف و ... را نیز شبیه این کد به لینک تبدیل کرد.

# مقصد لینک

تاکنون برای مقصد لینک‌های ایجاد شده یک _URL_ یا آدرس اینترنتی از صفحه‌ی موردنظر قرار دادیم. اما می‌توان مقادیر مختلفی برای ویژگی `href` مشخص کرد:

## آدرس اینترنتی یا URL به عنوان مقصد

یکی از راه‌های مشخص کردن مقصد لینک، دادن مقدار یک _URL_ صفحه‌ی مقصد مثل `https://www.quera.org` یا `https://www.time.ir` و ... به ویژگی `href` است.

```html
<a href="https://www.google.com">بریم گوگل!</a>
```
دقت کنید که این _URL_ می‌تواند آدرسی به محتواهای مختلف باشد، مثلاً آدرس اینترنتی یک ویدئو، عکس، فایل _pdf_ و ... . مرورگرها به حالت‌های مختلفی این محتواها را نمایش می‌دهند، ممکن است مستقیماً آن‌ها را دانلود کنند و یا در همان مرورگر نمایش دهند.

```html
<a href="https://www.example.com/large-report.pdf">
    دانلود فایل پی‌دی‌اف
</a>
```


## آدرس نسبی یک سند HTML به عنوان مقصد

فرض کنید که روی سیستم خود سندهای _HTML_ زیر را طبق ساختار درختی زیر ایجاد کرده‌ایم:

```none
.
└── MyProject
    ├── src
    │   ├── index.html
    │   ├── contact-us.html
    │   └── products
    │       ├── product1.html
    │       └── details
    │           └── product-detail.html
    └── anotherSite
        └── main.html
```


در این مثال فایل‌ها با پسوند `.html` مشخص شده‌اند و سایر موارد مشخص‌کننده‌ی نام پوشه (فولدر) هستند.

حالا در سند `index.html` هستیم و می‌خواهیم لینک‌هایی به صفحات دیگر یعنی دیگر سندهای _HTML_ موجود ایجاد کنیم تا با کلیک روی آن‌ها صفحات دیگر باز شوند. این کار را می‌توانیم با دادن آدرس نسبی سایر سند‌ها نسبت به `index.html` انجام دهیم. مانند کد زیر:



```html
<a href="contact-us.html">صفحه‌ی تماس با ما</a>
<a href="products/product1.html">صفحه‌ی کالا</a>
<a href="products/details/product-detail.html">صفحه‌ی جزئیات کالا</a>
<a href="../anotherSite/main.html">صفحه‌ی سایت دیگر</a>
<a href="/admin/admin-base.html">صفحه ادمین</a>
```


- **لینک اول**: به دلیل این که سند `contact-us.html` کنار سند `index.html` در همان پوشه قرار دارد، صرفاً با دادن نام فایل به `href` می‌توان این لینک را ایجاد کرد.

---

- **لینک دوم**: سند `product1.html` داخل پوشه‌ای به نام `products` قرار دارد که این پوشه کنار سند `index.html` است. برای مشخص کردن آدرس نسبی آن می‌توان از `products/product1.html` استفاده کرد. دقت کنید این آدرس با `./products/product1.html` معادل است. علامت `.` مشخص می‌کند که در همین پوشه (پوشه‌ای که `index.html` در آن قرار دارد) دنبال پوشه‌ی `products` بگردد.

---

- **لینک سوم**:‌ سند `product-detail.html` داخل پوشه‌ی `details` است که خود این پوشه داخل `products` قرار دارد. پس آدرس نسبی آن به صورت `products/details/product-detail.html` خواهد بود.

---

- **لینک چهارم**: برای سند `main.html` کمی شرایط متفاوتی دارد. این سند داخل پوشه‌ی `anotherSite` قرار دارد که این پوشه داخل پوشه‌ای که سند `index.html` قرار دارد، **نیست**. برای این کار از آدرس نسبی `../anotherSite/main.html` استفاده می‌کنیم. علامت `..` مشخص می‌کند که به پوشه‌ی قبل برویم، یعنی وقتی در فایل `index.html` هستیم، با این علامت از `src` به پوشه‌ی `MyProject` منتقل می‌شویم. حالا در این پوشه‌ی جدید سراغ پوشه‌ی `anotherSite` رفته و سند `main.html` را پیدا می‌کنیم.

---

- **لینک پنجم**: برای سند `admin-base.html` کمی شرایط متفاوت تری دارد. این سند از داخل پوشه‌ی اصلی که کل پروژه در آن قرار دارد، آدرس‌دهی می‌شود. در این لینک به‌دلیل اینکه از `/` بدون نقطه (`.`) استفاده کردیم، پس آدرس‌دهی را از ریشه شروع می‌کند و وارد پوشه مربوطه می‌شود

استفاده از آدرس نسبی برای مقصدهای داخلی، کدهای شما را مختصرتر و همچنین خواناتر می‌کند و نوشتن آن معمولاً راحت‌تر است.

حالا فرض کنید داخل سند `product-detail.html` هستیم. می‌خواهیم یک لینک به سند `main.html` ایجاد کنیم. چگونه این آدرس نسبی را ایجاد کنیم؟

پاسخ



```html
<a href="../../../anotherSite/main.html">صفحه‌ی سایت دیگر</a>
```


سند `product-detail.html` داخل پوشه‌ی `details` واقع است. با اولین `..` از پوشه‌ی `details` به پوشه‌ی قبل یعنی `products` می‌شویم. سپس با دو `..` بعدی به ترتیب وارد پوشه‌های `src` و `MyProject` می‌شویم و در نهایت در این پوشه سراغ پوشه‌ی `anotherSite` رفته رو سند `main.html` را در آن می‌یابیم.

آدرس‌های مطلق

هر فایل روی سیستم عامل یک آدرس مطلق نیز دارد مثلاً آدرس مطلق سند `product1.html` می‌تواند چیزی شبیه به ‍‍`C:/Users/git/Workshop/MyProject/src/projects/product1.html` باشد. از این آدرس نیز می‌توان برای مقدار `href` استفاده کرد اما این کار توصیه **نمی‌شود** زیرا اطلاعاتی بیش از اندازه درباره‌ی سیستم خود را به صورت عمومی در اختیار کسی که از وب‌سایت بازدید می‌کند می‌گذاریم.

# ساخت لینک - بخش ۲

در درسنامه قبلی با ویژگی‌های اصلی تگ `a` آشنا شدید. در این درسنامه با آدرس‌دهی‌های بیشتری آشنا می‌شوید.

## آدرس قسمت خاصی از صفحه به عنوان مقصد

فرض کنید صفحه‌ای طولانی با _HTML_ ایجاد کرده‌ایم. به کد موجود در ادیتور توجه کنید.

از آن‌ جایی که این صفحه‌ طولانی است، بالای صفحه‌ لینک‌هایی ایجاد کرده‌ایم که بتوانیم با کلیک روی آن‌ها به بخش‌های مختلف **همین صفحه** پَرش کنیم. برای این کار ابتدا باید به المانی که می‌خواهیم به آن پَرش کنیم، _attribute_ ای به نام `id` بدهیم، مانند زیر:

```html
<h2 id="introduction">Introduction</h2>
```



این _attribute_ نمود ظاهری ندارد اما برای پیاده‌سازی این عملکرد به ما کمک می‌کند. حالا برای ایجاد لینکی که به این المان پَرش کند، مانند زیر عمل می‌کنیم:

```html
<a href="#introduction">Introduction</a>
```



همان‌ طور که مشاهده می‌کنید، به عنوان مقدار `href` ، مقدار `id` المانی که می‌خواهیم به آن پَرش کنیم را به همراه علامت `#` می‌دهیم. حالا با کلیک روی این لینک، مرورگر صفحه را به جایی که این المان `h2` قرار دارد منتقل می‌کند. همچنین در کد بالا می‌توانید سایر لینک‌هایی که با این روش ایجاد کرده‌ایم را ببینید.

ویژگی `id`
ویژگی `id` جزو _attribute_ هایی است که می‌توان به تمامی المان‌ها اختصاص داد و کاربردهای فراوانی دارد.

به این نکته توجه داشته باشید که هر `id` فقط به یک المان تعلق دارد و نمی‌توانید آن را به دو المان دهید.

با سایر کاربردهای آن در ادامه‌ی این دوره آشنا خواهید شد

## ایمیل به عنوان مقصد

اگر مقدار `href` با عبارت `mailto:` آغاز شود، با کلیک روی آن لینک یک صفحه‌ی ارسال ایمیل برای کاربر باز می‌شود برای مثال اگر لینک زیر را در نظر بگیرید:

```html
<a href="mailto:nowhere@gmail.org">ارسال ایمیل به ناکجاآباد</a>
```

با کلیک روی این لینک، صفحه‌ای برای ارسال ایمیل به `nowhere@gmail.org` باز می‌شود. چنین لینک‌هایی برای قسمت‌های «تماس با ما» یا اشتراک‌گذاری محتوا کاربرد دارند.

# ویژگی `target`

به صورت پیش‌فرض هنگامی که روی لینکی کلیک می‌کنیم که مقصد آن صفحه‌ی جدیدی است، آن صفحه در همان _tab_ ای که در آن هستیم باز ‌می‌شود. گاهاً برای ایجاد تجربه‌ی کاربری بهتر نیاز است تا این مقصد لینک در یک _tab_ جدید مرورگر باز شود. برای این کار از _attribute_ ای به نام `target` استفاده می‌کنیم. مانند لینک زیر:

```html
<a href="https://www.google.com" target="_blank">بریم گوگل!</a>
```



با مشخص کردن `target="_blank"` برای یک المان `a` ، مقصد در یک تب جدید مرورگر باز می‌شود.

# ویژگی `download`

هنگامی که می‌خواهیم لینکی به محتوای قابل دانلود بدهیم، بهتر است از ویژگی `download` استفاده کنیم و مقدار این _attribute_ را برابر با نام فایل دانلود شده قرار دهیم. مانند زیر:

```html
<a href="/files/logo.png" download="Logo">دانلود لوگو</a>
```



در اینجا برای مقداردهی به `href`، از آدرس نسبی استفاده کردیم که از مسیر فعلی، ابتدا به پوشهٔ `files` رفته و در آنجا به فایل `logo.png` اشاره می‌کند.